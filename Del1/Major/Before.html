<!DOCTYPE html>
<html lang="sv">
<head>
    <link href="../stylesheet.css" rel="stylesheet" type="text/css">
    <meta charset="utf-8">
    <title>Webbens Historia</title>
</head>
<body>
    <div class="header">
        <div class="namn">
            <h2>
                Webbens Historia
            </h2>
        </div>
        <div class="links">
            <h2>
                <a href="Index.html">Home</a>
                :
                <a href="Before.html">Före Internet</a>
                :
                <a href="Historia.html">Tidiga på Internet</a>
                :
                <a href="Bubble.html">.com Bubblan</a>
                :
                <a href="Register.html">Register</a>
            </h2>
        </div>
    </div>
    <div class="main">
        <h1>Internet Skapas</h1>
        <p>Föregångaren till internet, <a href="../Minor/Arpanet.html">Arpanet</a> skapades av USA:s militära forskningsanstalt Advanced Research Projects Agency, ARPA år 1969. Telekomgiganten AT&T ägde ledningarna som band ihop datorer i ARPANET. Den 29 oktober 1969 ledde Leonard Kleinrock ett forskarlag som lyckades få en UCLA-dator att kommunicera med en dator på ett annat forskningsinstitut. Det första meddelandet som skickades iväg var kommandot "LOG", som skulle användas för att logga in på en annan dator. Mottagardatorn kraschade emellertid efter att den tagit emot "O":et. Det första meddelandet som sändes blev därför "LO".</p>

        <p>Syftet med <a href="../Minor/Arpanet.html">ARPANET</a> var att experimentera med tekniker för datanät, bland annat hantering av avbrott och möjlighet att kringgå utslagna nätverksnoder. Det är troligtvis detta som har gett upphov till myten att internet skapades för att klara ett kärnvapenangrepp. <a href="../Minor/Arpanet.html">ARPANET</a> användes även för att koppla samman universitet i USA och var länge en intern amerikansk angelägenhet för just militär och utbildningsväsende.</p>

        <p>Under början av 1970-talet var det de amerikanska universiteten som drev på utvecklingen av det som skulle komma att bli internet. Under de efterföljande åren anslöt allt fler universitet, forskningsanstalter och laboratorier och internet kom att bli mer än bara en militär angelägenhet. År 1973 hade sammanlagt 40 datorer kopplats upp i nätverket som började växa internationellt när ett norskt forskningscentrum, NORSAR, kopplade upp en dator mot Arpanet och samma år kopplade även Storbritannien upp sig.</p>

        <p>Tekniken som utgör dagens internet, <a href="../Minor/TCPIP.html">TCP/IP</a>, uppfanns 1974 av <a href="../Minor/Vint Cerf.html">Vint Cerf</a> och <a href="../Minor/Robert Kahn.html">Robert Kahn</a>. <a href="../Minor/TCPIP.html">TCP/IP</a> gör det möjligt att snabbt och decentraliserat skicka paket med information mellan anslutna datorer och nätverk. Systemet bygger på att nätverken inte kontrollerar informationen som skickas och det är avgörande för framgången med internet. År 1978 när <a href="../Minor/Arpanet.html">ARPANET</a> i liten skala även börjat rymma allmänheten föreslog Cerf och Kahn att all kommunikation via internet skulle krypteras. Amerikanska säkerhetsmyndigheten NSA ansåg dock att det skulle göra nätverket för tungt och det skulle kräva för mycket datorkraft, samt uttryckte tveksamhet inför att allmänheten skulle kunna skicka information som inte kunde kontrolleras. Vint Cerf har sagt att han än i dag önskar att han och Kahn hade drivit igenom förslaget med att kryptera internet.</p>

        <p>I början av 1980-talet tog universiteten, i första hand i USA, över och skapade ett datanät mellan sig med denna teknik. Det spred sig ganska fort till andra länders universitet, även till Sverige. Ulf Bilting rekvirerade via Chalmers Tekniska Högskola, det första svenska IP-nätnumret 1984. År 1983 infördes namnservrar som innebar att adressen till en dator hämtades på nätet (ända sedan 1969 hade varje dator en lista över alla andra datorer på nätet). År 1985 infördes toppdomän såsom .com, .se med flera, för att kunna hantera större mängder datorer. De mest använda tjänsterna i slutet av 1980-talet var telnet, e-post och FTP.</p>

        <p>På 1980-talet förekom många olika datanät vid sidan av internet. Många universitet använde modem för att regelbundet ta kontakt med ett antal andra universitet och förmedla <a href="../Minor/Epost.html">e-post</a>, inlägg i diskussionsgrupper (Usenet) och andra filer med <a href="../Minor/Uucp.html">UUCP</a> (uppringda förbindelser) och <a href="../Minor/Bitnet.html">BITNET</a> (hyrda linjer). En del enskilda datortillverkare hade egna datanätsprotokoll, till exempel Digital med DECnet och Novell med IPX. Telekommunikationsorganisationer hade utvecklat X.25. Hemanvändare använde modem för att ringa upp elektroniska anslagstavlor. Internet hade dock fördelen att vara ett öppet och stort system. Många av de andra protokollen hade tekniska begränsningar som gjorde dem olämpliga för ett globalt nät, för andra medförde strategiska beslut att de växte långsammare än internet och därmed blev mindre attraktiva.</p>

        <p>Tim Berners-Lee, som då jobbade vid CERN i Schweiz, kombinerade ett antal olika tekniker under 1990 för att skapa http-protokollet, språket HTML och därmed World Wide Web eller webben, ett system som möjliggör ihoplänkning av i princip all information.</p>
    </div>
</body>
</html>[]